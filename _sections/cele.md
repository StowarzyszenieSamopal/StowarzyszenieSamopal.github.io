---
title: Cele stowarzyszenia
icon: fa-fist-raised
order: 3
---

## Co robi Samopał? 

### Dopłaty do zawodów
Kluby strzeleckie i komercyjne strzelnice targają z ludzi kupę kasy. Strzelectwo jest głównie dla bogatych, których stać na zabawki. __Główną ideą__ jest to, żeby nasze strzeleckie hobby było tańsze. Na pierwszy ogień idą treningi (w tym przygotowania do patentu) oraz zawody PZSS.

### Treningi i szkolenia
Organizujemy treningi strzeleckie. Szkolimy chętnych do uzyskania pozwolenia. Treningi obejmują część teoretyczną i praktyczną. Prowadzimy kandydata za rękę przez ciemny gąszcz przepisów i panujących zasad. Wszystko to po taniości - po kosztach!

### Strzelnica
Mam nadzieje, ze występując jako stowarzyszenie będziemy mieli większą siłę przebicia i większe szanse na "poważne" traktowanie. Mam też nadzieję na pomoc ze strony władz miasta. Jako zwykły, prywatny człowiek z ulicy nie mogłem nic zdziałać, a w okolicy mam na celowniku kilka potencjalnych lokalizacji.
Gdyby udało się uruchomić własną strzelnice to byłaby bajka! Byłoby jeszcze taniej! Tak tanio, ze problemem będzie dostępność wolnych terminów...

### Cyfryzacja
Mamy 2020 rok. Każdy ma w kieszeni mały komputerek i połączenie ze światem. Trzeba to wykorzystać!
Będziemy chcieli stworzyć systemy IT pomagające w prowadzeniu stowarzyszeń jak nasze, klubów sportowych, zawodników, strzelców, ...

### Furtka bezpieczeństwa / Zawór upustowy
Na wypadek gdyby w jakiś sposób zadziałała magia Internetów i Samopał miałby za dużo pieniędzy na swoim koncie, do [Statutu](assets/images/STATUT.pdf) wpisaliśmy działalność charytatywną.
Wyprawki szkolne, szlachetne paczki, meble, itp. dla ludzi w trudnej sytuacji życiowej. 
Na pewno nie stanie się to szybko, ale kto wie...? 

### Inne?
Jesteśmy otwarci na pomysły i propozycje. Piszcie!
