---
layout: post
title:  "Jak oszczędzić na podatkach - Samopał radzi"
---

## Samopał uczy, Samopał radzi, Samopał nigdy Cię nie zdradzi...

Podzielę się kilkoma sztuczkami, które pozwoliły mi wyrwać trochę kasy z wiecznie głodnej paszczy Urzędu Skarbowego:

- ### Podwyższone koszty uzyskania przychodu (KUP) ze względu na "dojazdy".
Już kilka razy spotkałem się z sytuacją, gdzie zakład pracy źle nalicza KUPy. Chodzi o to, że jeśli mieszkasz w innej miejscowości niż zakład pracy to należą Ci się wyższe KUPy. Za rok 2020 należy się 3600zł. Sprawdź kwotę w PIT-11, otrzymanym od pracodawcy, w polu 30: Jeśli Twój adres zamieszkania jest inny niż adres pracodawcy ma tam być 3600zł. To, ze pracujesz z domu od roku czy to, że masz 600 metrów do pracy nie ma znaczenia - inny adres = należy się więcej. Poprawy dokonujesz w swoim zeznaniu, błędny PIT-11 już olej.

- ### Darowizny zmniejszają dochód do opodatkowania.
Wpłacasz darowiznę na jakąś instytucje pozarządową (np. **Samopał**) i wpisujesz ją w PIT/O. Najpierw suma darowizn, później podajesz ile dla kogo darowałeś. W nowym portalu wystarczy nazwa organizacji (żadne NIPy i KRSy nie są potrzebne). Wpłaciłeś 1000zł - US odda Ci teraz 170zł (lub aż 320zł). Musisz mieć na to kwit, bo głodna morda może sprawdzać. Najlepiej robić przelewy z tytułem "Darowizna na..."

- ### Dwójka dzieci ściąga limit dochodu
...i należy się ulga za każdego dzieciaka. Możesz być już milionerem, a US jeszcze dorzuci ~2500zł. Niby oczywiste, ale spotkałem dwoje znajomków, którzy o tym nie wiedzieli. 2,5 tysia przeszło koło nosa. Część dostał Szumowiński i kupił Polakom maseczki, których nikt nie dostał. Trochę szkoda kasy...

- ### OBOWIĄZKOWO! Przekazanie 1% podatku dla Organizacji Pożytku Publicznego (OPP).
Jest to wydanie dyspozycji, żeby 1% z pieniędzy, które i tak oddajesz, US przekazał na OPP. Cokolwiek by to nie było: Chore dzieci, strażacy, czy nawet małe stowarzyszenie strzeleckie jak **Samopał** - wydaj tą dyspozycje! Zawsze jest to kilka złotych mniej do zwałowania przez "Szumowińskich z ministerstwa" na nieistniejące respiratory, ultra drogie maseczki czy pusty "szpital na narodowym", którego utrzymanie kosztuje ~20 milionów miesięcznie. **OPP na pewno wyda te pieniądze lepiej!**

Tak samo jak rok temu: Na **Samopał** możesz przekazać 1% za pośrednictwem "**Pomorskiego Stowarzyszenia Aktywności Terenowej PSAT**". Ich KRS to **000545944**. Musisz dopisać cel szczegółowy "**Rozkręcenie Olkusza**".

Na papierze:
<a href="https://samopal.pl/assets/images/1proc.jpg"><img src="https://samopal.pl/assets/images/1proc.jpg" alt="PIT papierowy"></a>

Na nowym portalu "e-PIT":
<a href="https://samopal.pl/assets/images/1proc-epit.png"><img src="https://samopal.pl/assets/images/1proc-epit-m.png" alt="e-PIT"></a>

